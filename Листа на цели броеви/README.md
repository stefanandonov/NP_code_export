Со користење на **ArrayList** или **LinkedList** сакаме да развиеме класа за работа со листи од цели броеви **IntegerList**. Листата ги има следните вообичаени методи:

- `IntegerList()` - конструктор кој креира празна листа.
- `IntegerList(Integer… numbers)` - конструктор коj креира листа што ги содржи елементите numbers во истиот редослед во кој тие се појавуваат во низата.
- `add(int el, int idx)` - го додава елементот на соодветниот индекс. Доколку има други елементи после таа позиција истите се поместуваат на десно за едно место (нивните индекси им се зголемуваат за 1). Доколку `idx` е поголемо од сегашната големина на листата ја зголемуваме листата и сите нови елементи ги иницијалираме на нула (освен тој на позиција `idx` кој го поставуваме на `el`).
- `remove(int idx):int` - го отстранува елементот на дадена позиција од листата и истиот го враќа. Доколку после таа позиција има други елементи истите се поместуваат во лево (нивните индекси се намалуваат за 1). 
- `set(int el, int idx)` - го поставува елементот на соодветната позиција. 
- `get(int idx):int` - го враќа елементот на соодветната позиција. 
- `size():int` - го враќа бројот на елементи во листата.

Освен овие методи **IntegerList** треба да нуди и неколку методи згодни за работа со цели броеви:

- `count(int el):int` - го враќа бројот на појавувања на соодветниот елемент во листата.
- `removeDuplicates()` - врши отстранување на дупликат елементите од листата. Доколку некој елемент се сретнува повеќе пати во листата ја оставаме само последната копија од него. Пр:  `1,2,4,3,4,5. -> removeDuplicates() -> 1,2,3,4,5`
- `sumFirst(int k):int` - ја дава сумата на првите `k` елементи.
- `sumLast(int k):int` - ја дава сумата на последните `k` елементи.
- `shiftRight(int idx, int k)` - го поместува елементот на позиција `idx` за `k` места во десно. При поместувањето листата ја третираме како да е кружна. Пр: `list = [1,2,3,4]; list.shiftLeft(1,2); list = [1,3,4,2]` - (листата е нула индексирана така да индексот 1 всушност се однесува на елементот `2` кој го поместуваме две места во десно)
`list = [1,2,3,4]; list.shiftLeft(2, 3); list = [1,3,2,4]` - елементот `3` го поместуваме 3 места во десно. По две поместувања стигнуваме до крајот на листата и потоа продолжуваме да итерираме од почетокот на листата уште едно место и овде го сместуваме.
- `shiftLeft(int idx , int k)` - аналогно на `shiftRight`.
- `addValue(int value):IntegerList` - враќа нова листа каде елементите се добиваат од оригиналната листа со додавање на value на секој елемент. Пр: `list = [1,4,3]; addValue(5) ->  [6,9,8]`

**Забелешка** која важи за сите методи освен `add`: Ако индексот е негативен или поголем од тековната големина на листата фрламе исклучок **ArrayIndexOutOfBoundsException**.
