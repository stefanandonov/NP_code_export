Да се дефинира интерфејс `Movable` што ќе ги дефинира основните својства на еден движечки објект:

- движење нагоре (`void moveUp()`)
- движење надолу (`void moveLeft()`)
- движење надесно (`void moveRight()`)
- движење налево (`void moveLeft()`)
- пристап до моменталните **x,y** координати на објектот (`int getCurrentXPosition()`  и `int getCurrentYPosition()`).

Постојат два типа на движечки објекти: движечка точка (`MovingPoint`) и движечки круг (`MovingCircle`). Да се дефинираат овие две класи коишто го имплементираат интерфејсот `Movable`. 

Во класата `MovingPoint` се чуваат информации за: 

- x и y координати (цели броеви)
- `xSpeed` и `ySpeed` : степенот на поместување на движечката точка во x насока и y насока (цели броеви)

За класата да се имплементираат:

-  конструктор со аргументи: `MovablePoint(int x, int y, int xSpeed, int ySpeed)`,
-  методите наведени во интерфејсот `Movable`
- `toString` метод кој дава репрезентација на објектите во следнот формат `Movable point with coordinates (5,35)`

Во класата `MovingCircle` се чуваат информации за: 

- радиусот на движечкиот круг (цел број)
- центарот на движечкиот круг (објект од класата `MovingPoint`).

За класата да се имплементираат: 

- конструктор со аргументи: `MovableCircle(int radius, MovablePoint center)`
- методите наведени во интерфејсот `Movable`
- `toString` метод којшто дава репрезентација на објектите во следниот формат `Movable circle with center coordinates (48,21) and radius 3`

Првите четири методи од `Movable` (`moveUp`, `modeDown`, `moveRight`, `moveLeft`) треба да фрлат исклучок од тип `ObjectCanNotBeMovedException` доколку придвижувањето во соодветната насока не е возможно, односно со придвижувањето се излегува од дефинираниот простор во класата `MovablesCollection`. При движење на објекти од тип `MovableCircle` се смета дека кругот излегол од просторот, доколку неговиот центар излезе од центар. Дозволено е дел до кругот да излезе од просторот, доколку центарот е се уште во просторот. Справете се со овие исклучоци на соодветните места. *Погледнете во тест примерите какви пораки треба да се печатат кога ќе се фати исклучок од овој тип и имплементирајте го истото.*

Да се дефинира класа `MovablesCollection` во која што ќе се чуваат информации за:

- низа од движечки објекти (`Movable [] movable`)
- статичка променлива за максималната вредност на координатата X (минималната е предодредена на 0)
- статичка променлива за максималната вредност на координатата Y (минималната е предодредена на 0)

За класата да се имплементираат следните методи: 

- конструктор `MovablesCollection(int x_MAX, int y_MAX)`
- `void addMovableObject(Movable m)` - метод за додавање на движечки објект во колекцијата од сите движечки објекти. Пред да се додади објектот, мора да се провери дали истиот е може да се вклопи во дефинираниот простор, односно истиот да не излегува од границите `0-X_MAX` за x координатата и `0-Y_MAX` за y координатата. Доколку станува збор за движечки круг, потребно е целиот круг да се наоѓа во наведениот интервал на вредности. Доколку движечкиот објект не може да биде вклопен во просторот, да се фрли исклучок од тип `MovableObjectNotFittableException`. Потребно е да се справите со исклучокот на соодветното место во main методот. *Погледнете во тест примерите какви пораки треба да се печатат кога ќе се фати исклучок од овој тип и имплементирајте го истото.*
- `void moveObjectsFromTypeWithDirection (TYPE type, DIRECTION direction) `- метод за придвижување на движечките објекти од тип `type` во насока `direction`. `TYPE` и `DIRECTION` се енумерации кои се задедени во почетниот код. Во зависност од насоката зададена во аргументот, да се повика соодветниот метод за придвижување.
- `toString()` - метод кој дава репрезентација на колекцијата од движечки објекти во следниот формат: 
`Collection of movable objects with size [големина на колекцијата]: ` , по што во нов ред следуваат информации за сите движечки објекти во колекцијата.
